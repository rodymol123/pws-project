# Belangrijke initiatieven
De Europese Unie en voorlopers hebben meerdere belangrijke initiatieven gekend, die hebben geleid tot de Europese Unie zoals wij het vandaag kennen.

## Gemeenschappelijk landbouwbeleid
Het gemeenschappelijk landbouwbeleid diende ertoe Europa weer zelfvoorzienend te maken. Het was belangrijk om voor de beroepsbevolking die in de landbouw werkte voor een goed inkomen te zorgen, om deze zelfvoorziening te kunnen handhaven. De EG besloot overschotten op te kopen, maar na verloop van tijd bleek zorgde dit juist voor slechtere omstandigheden in armere landen waar Europa deze overschotten dumpte. Tegenwoordig werkt de Europese Unie met quota op productie.

## Gemeenschappelijk buitenlands en veiligheidsbeleid
Een fragment uit een artikel op Wikipedia over de GBVB:
> __Het Gemeenschappelijk buitenlands en veiligheidsbeleid__ (GBVB) is het buitenlands en defensiebeleid van de EU ten opzichte van de buitenwereld. Beslissingen in de Raad van de Europese Unie moeten genomen worden met unanimiteit tussen de lidstaten, maar eens akkoord kunnen bepaalde aspecten verder beslist worden met gekwalificeerde meerderheid.
>
> https://nl.wikipedia.org/wiki/Gemeenschappelijk_buitenlands_en_veiligheidsbeleid

## Politiële en justitiële samenwerking in strafzaken
De bepalingen inzake politiële en justitiële samenwerking in strafzaken, was het startsein voor grote strafrechtelijke samenwerking binnen de lidstaten. Europol en Eurojust zijn beide onstaan uit deze bepaling. Onderdeel van de verdragen van Maastricht (1992) en Amsterdam (1997), maar pas in werking getreden in 1997. De lidstaten gingen ook op nationaal niveau nauwer samenwerking, voornamelijk justitie en douane.
