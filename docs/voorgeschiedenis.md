# Voorgeschiedenis
De Tweede Wereldoorlog bracht grote vernielingen met zich mee in heel Europa, alles lag in puin. Om aan de wederopbouw te kunnen beginnen waren middelen nodig, zowel geld als grondstoffen waren belangrijk om nieuwe huisvesting en industrie te bouwen en de economie weer op gang te helpen.

## Marshallhulp

De Verenigde Staten hielp de Europese landen weer op de been doormiddel van financiële hulp onder het Marshallplan (Volluit: The Marshall Plan of officieel: European Recovery Program). Vernoemd naar de initiatiefnemer, George C. Marshall, de toenmalige minister van Buitenlandse Zaken van de VS. 

De Marshallhulp bestond uit materieel en grote leningen voor de wederopbouw. Het snelle herstel van West-Europa zou naar alle waarschijnlijk lang niet zo voorspoedig zijn verlopen zonder de hulp.

De Marshallhulp is ook door de VS als pressiemiddel gebruikt tegen bijvoorbeeld Nederland. Na de oorlog wilde Nederland het weer voor het zeggen hebben in Nederlands-Indië, maar de VS dreigden de Marshallhulp op te schorten als zij de kolonie niet onafhankelijk maakten.

## Eerste samenwerking

Jean Monnet ging over het Franse moderniseringsplan en realiseerde zich dat Frankrijk een langere periode van stabiliteit nodig had. Hij zocht toenadering tot de Duitsers om kolen en ijzererts te delen, het doel voor ogen was dat beide landen dan niet meer ongezien op grote schaal een leger en daarop gefocusde industrie konden opbouwen. Dit plan werd door de toenmalige Franse premier afgeslagen, maar toch gerealiseerd met de hulp van de Franse minister van buitenlandse zaken en de Duitse bondskanselier.

Hiermee begon de eerste nauwe samenwerking in Europa, de EGKS.



Een fragment van een speech van Winston Churchill, op 19 september 1946 in Zurich:
> (...) To re-create the European Family, or as much of it as we can, and provide it with a structure under which it can
> dwell in peace, in safety and in freedom.
> We must build a kind of United States of Europe.



